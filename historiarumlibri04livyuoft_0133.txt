HISTORIARUM LIB. XXIIL 125

'sultare mos erat: tanta velocitas ipsis, tamque do·
cile equorum genus est. Cum hoc modo instruffi
starent, imperatorum utriusque partis haud ferme
dispares spes erant. nam ne multum quidem, aut
numero, aut genere militum, hi aut illi praesta·
bant. Militibus longe dispar animus erat. Roma-
nis enim, quanquam procul a patria pugnarent,
facile persuaserant duces , pro Italia atque urbe Ro-
mana eos pugnare. itaque, velut quibus reditus in
patriam eo discrimine pugnae verteretur, obstina-
verant animis, vincere aut mori. Minus pertina-
ces viros habebat altera acies. nam maxima pars
Hispani erant: qui vinci in Hispania, quam vieto-
res in Italiam trahi , malebant. Primo igitur con·
cursu , cum vix pila conjecta essent , retulit pedem
media acies , inferentibusque sese magno impetu
Romanis terga vertit. Nihilo segnius in cornibus
proelium fuit. hinc Poenus, hinc Afer urget : &
velut in circumventos proelio ancipiti pugnant. Sed
cum in medium tota jam coisset Romana acies,
satis virium ad dimovenda hostium cornua habuit.
itaque duo diversa proelia erant: utroque Roma-
ni, ut qui, pulsis tandem mediis ‚ & numero δε
robore virorum praestarent‚ haud dubie superarunt.
Magna vis hominum ibi occisa. &‚ ni'si Hispani
vixdum conserto proelio tam effuse fugissent, per-
pauci ex tota superfuifl'ent acie. Equestris pugna
nulla admodum fuit: quia, fimul inclinatam me-
diam aciem Mauri Numidaeque viderunt, extem-
plo fuga effusa nuda cornua , elephantis quoque
prae se actis, deseruere. Et Hasdrubai , usque ad ub:

